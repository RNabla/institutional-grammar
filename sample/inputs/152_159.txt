DZIAŁ VII 
GOSPODARKA I ADMINISTRACJA UNIWERSYTETU 

Rozdział 1 
GOSPODARKA I MIENIE UNIWERSYTETU 

§ 152 
Mienie Uniwersytetu 

Mienie Uniwersytetu obejmuje własność i inne prawa majątkowe. 

§ 153 
Dokonywanie czynności prawnych 

1. Czynności prawnych w imieniu Uniwersytetu dokonuje Rektor. 

2. Rektor może udzielić pełnomocnictwa do dokonywania czynności 
prawnych, o których mowa w ust. 1. 

§ 154 
Odpowiedzialność za używane mienie 

1. Kierownik jednostki organizacyjnej ponosi odpowiedzialność za prawidłowe 
wykorzystanie i zabezpieczenie mienia używanego przez tę jednostkę. 

2. Szczegółowe zasady dotyczące gospodarowania mieniem oraz środkami 
trwałymi określi Rektor w drodze zarządzenia. 

§ 155 
Gospodarka finansowa Uniwersytetu 

1. Uniwersytet, w ramach posiadanych środków, prowadzi samodzielną 
gospodarkę finansową na podstawie rocznego planu rzeczowo-finansowego. 

2. Plan rzeczowo-finansowy zatwierdza Rektor po zaopiniowaniu go przez 
Radę Uczelni. 

3. Rada Uczelni opiniuje plan rzeczowo-finansowy w terminie 30 dni od dnia 
przedłożenia go Radzie Uczelni przez Rektora. 

4. Do zatwierdzenia planu rzeczowo-finansowego Uniwersytet działa na 
podstawie prowizorium. 

5. Szczegółowe zasady prowadzenia gospodarki finansowej przez jednostki 
organizacyjne Uniwersytetu określa Rektor. 

6. Rektor do dnia 31 maja roku następnego po zamknięciu okresu 
obrachunkowego przedstawia Radzie Uczelni: 
1) sprawozdanie z wykonania planu rzeczowo-finansowego; 
2) sprawozdanie finansowe zbadane przez firmę audytorską. 

7. Rada Uczelni w terminie do 30 czerwca podejmuje uchwały w kwestii 
zatwierdzenia tych sprawozdań. 

§ 156 
Działalność gospodarcza Uniwersytetu 

1. Uniwersytet może prowadzić działalność gospodarczą jako działalność 
budowlaną, handlową, wydawniczą, wytwórczą i usługową. 

2. Działalność gospodarczą Uniwersytet może prowadzić w zakresie i w celu 
realizacji zadań określonych w Ustawie i w Statucie. 

3. Działalność gospodarczą Uniwersytet może prowadzić w formie 
wyodrębnionych finansowo jednostek organizacyjnych Uniwersytetu lub w innej 
formie organizacyjno-prawnej przewidzianej przepisami prawa, w szczególności 
spółki kapitałowej. 

4. Jednostki organizacyjne Uniwersytetu, o których mowa w ust. 3, tworzy, 
przekształca i likwiduje Rektor, po zasięgnięciu opinii Senatu, z własnej inicjatywy, na 
wniosek kierownika jednostki organizacyjnej Uniwersytetu lub kanclerza. 

5. Szczegółowe zasady organizacji i działalności jednostek organizacyjnych 
Uniwersytetu, o których mowa w ust. 3, w tym tryb powoływania i odwoływania 
kierowników tych jednostek, określa regulamin, który nadaje Rektor. 

Rozdział 2 
ADMINISTRACJA 

§ 157 
Określenie struktury organizacyjnej administracji Uniwersytetu 

Strukturę organizacyjną administracji Uniwersytetu oraz zasady i zakres 
działania jej jednostek, w tym zasady podległości służbowej ich pracowników, a także 
zakres obowiązków ich kierowników, określa Regulamin Organizacyjny Uniwersytetu, 
o którym mowa w § 12 ust. 1. 

§ 158 
Tryb zatrudnienia kanclerza i kwestora 

1. Kanclerza powołuje i odwołuje Rektor po zasięgnięciu opinii Senatu. 

2. Kanclerza wyłania się w drodze konkursu. Warunki i tryb konkursu oraz 
skład komisji konkursowej określa Rektor. 

3. Kanclerz odpowiada za swoją działalność przed Rektorem. 

4. Rektor powołuje i odwołuje zastępców kanclerza na wniosek kanclerza lub 
z własnej inicjatywy. 

5. Postanowienia ust. 1-2 stosuje się odpowiednio do powołania kwestora. 

6. Zakres obowiązków kanclerza i jego zastępców określa Regulamin 
Organizacyjny Uniwersytetu, o którym mowa w § 157. 

DZIAŁ VIII 
POSTANOWIENIA PORZĄDKOWE DOTYCZĄCE ORGANIZOWANIA 
ZGROMADZEŃ 

§ 159 
Organizowanie zgromadzeń 

1. Pracownicy, studenci i doktoranci Uniwersytetu mają prawo organizowania 
zgromadzeń na terenie i w budynkach Uniwersytetu na zasadach określonych 
w art. 52 Ustawy oraz w postanowieniach niniejszego paragrafu. 

2. W zgromadzeniu organizowanym na terenie lub w budynku Uniwersytetu 
mogą za zgodą Rektora uczestniczyć osoby zaproszone przez organizatora spoza 
wspólnoty Uniwersytetu. 

3. Nie uważa się za zgromadzenie: 
1) zebrań pracowników, studentów i doktorantów, organizowanych przez jednostki 
organizacyjne Uniwersytetu w sprawach dydaktycznych, naukowych lub 
organizacyjnych; 
2) zebrań organizowanych przez związki zawodowe działające na Uniwersytecie; 
3) zebrań organów samorządu studenckiego i samorządu doktorantów; 
4) zebrań organów uczelnianych organizacji studenckich, o których mowa 
w art. 111 Ustawy; 
5) zebrań organów stowarzyszeń zrzeszających wyłącznie studentów lub 
studentów, doktorantów i pracowników Uniwersytetu. 

4. Wniosek o wyrażenie zgody na zorganizowanie zgromadzenia w budynku 
Uniwersytetu powinien zawierać: 
1) imię i nazwisko oraz dokładny adres osoby lub osób organizujących 
zgromadzenie oraz dane kontaktowe umożliwiające bezpośrednią łączność 
z tymi osobami; 
2) wskazanie celu zgromadzenia i jego zasięgu; 
3) wskazanie miejsca, terminu odbycia i czasu rozpoczęcia zgromadzenia oraz jego 
programu; 
4) określenie środków technicznych, które mają być zastosowane; 
5) zasady utrzymania ładu i porządku ze wskazaniem osób za to odpowiedzialnych. 

5. Wyrażenie zgody na zorganizowanie zgromadzenia w budynku 
Uniwersytetu Rektor może uzależnić od dostosowania jego zasięgu oraz środków 
technicznych, które mają być zastosowane, do możliwości lokalowych, w ten sposób, 
by zgromadzenie nie zakłócało wykonywania zadań Uniwersytetu. 

6. Organizatorzy zgromadzenia mają obowiązek ścisłego współdziałania 
z Rektorem lub jego przedstawicielem, delegowanym na zgromadzenie, w czasie 
organizowania i przebiegu zgromadzenia oraz wykonywania tych poleceń Rektora 
lub jego przedstawiciela, które zapewniają niezbędne warunki funkcjonowania 
Uniwersytetu i zabezpieczają całość jego majątku. 

7. Rektor lub przedstawiciel Rektora może zabierać głos poza ustaloną 
kolejnością mówców. 

8. Jeżeli przebieg zgromadzenia wykracza poza cel wskazany we wniosku 
o wyrażenie zgody i zagraża porządkowi publicznemu lub godzi w dobro 
Uniwersytetu, Rektor lub przedstawiciel Rektora ma prawo zgłoszenia wniosku 
o rozwiązanie zgromadzenia. Wniosek taki zgłasza się organizatorom zgromadzenia 
i powinien on zostać rozpatrzony natychmiast przed innymi wnioskami 
i wystąpieniami. Zgłoszenie wniosku nie pozbawia prawa do rozwiązania 
zgromadzenia na podstawie przepisów Ustawy. 

9. Z chwilą zakończenia lub rozwiązania zgromadzenia uczestnicy są 
obowiązani do opuszczenia miejsca, w którym się ono odbywało. 

10. Pracownicy, studenci i doktoranci, którzy przeszkadzają lub usiłują 
przeszkodzić w zorganizowaniu zgromadzenia lub zakłócają jego przebieg, nie 
podporządkowują się zarządzeniom przewodniczącego zgromadzenia lub 
przedstawiciela Rektora bądź zwołują zgromadzenie bez wymaganej zgody Rektora 
albo naruszają przepisy prawa powszechnie obowiązującego, podlegają 
odpowiedzialności dyscyplinarnej niezależnie od innych rodzajów odpowiedzialności 
prawnej. 

11. Do powiadomienia o zamiarze zorganizowania zgromadzenia na terenie 
Uniwersytetu stosuje się postanowienia ust. 4. 

12. Do odbywania zgromadzenia na terenie Uniwersytetu stosuje się 
postanowienia ust. 6-10. 

13. Niespełnianie wymogów określonych w ust. 2 lub 6-10 stanowi przesłankę 
do niewyrażenia zgody, zakazania lub rozwiązania zgromadzenia. 
