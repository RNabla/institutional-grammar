§ 106 
Pracownicy niebędący nauczycielami akademickimi 

1. Grupy stanowisk pracowników niebędących nauczycielami akademickimi 
określa regulamin organizacyjny Uniwersytetu. 

2. Stanowiska pracy, w tym stanowiska kierownicze oraz minimalne 
wymagania kwalifikacyjne dla pracowników niebędących nauczycielami 
akademickimi, określa regulamin wynagradzania lub regulamin organizacyjny 
Uniwersytetu, z zastrzeżeniem odrębnych przepisów. 

§ 107 
Nawiązywanie stosunku pracy po przeprowadzeniu konkursu 

1. Nauczyciela akademickiego zatrudnia się po przeprowadzeniu otwartego 
konkursu, w wyniku ponownego zawarcia umowy o pracę na tym samym stanowisku, 
w drodze awansu wewnętrznego lub w drodze przeniesienia na stanowisko w innej 
grupie pracowników Uniwersytetu. 

2. Pierwsze zatrudnienie nauczyciela akademickiego na Uniwersytecie na 
czas nieokreślony lub określony dłuższy niż trzy miesiące, w wymiarze 
przekraczającym połowę pełnego wymiaru czasu pracy, następuje po 
przeprowadzeniu otwartego konkursu. 

3. Zatrudnienie na stanowisku asystenta w grupie pracowników 
dydaktycznych, na stanowisku adiunkta oraz na stanowisku profesora uczelni 
w grupie pracowników badawczo-dydaktycznych i badawczych następuje po 
przeprowadzeniu otwartego konkursu. 

4. Konkursu, o którym mowa w ust. 2 lub ust. 3, nie przeprowadza się 
w przypadku zatrudnienia nauczyciela akademickiego: 
1) skierowanego do pracy w uczelni na podstawie umowy zawartej z Centrum 
Łukasiewicz, instytutem Sieci Łukasiewicz albo zagraniczną instytucją naukową; 
2) będącego beneficjentem przedsięwzięcia, programu lub konkursu ogłoszonego 
przez NAWA, NCBiR, NCN lub międzynarodowego konkursu na realizację 
projektu badawczego; 
3) na czas realizacji projektu badawczego lub dydaktycznego finansowanego: 
a) ze środków pochodzących z budżetu Unii Europejskiej, 
b) przez inny podmiot przyznający grant. 

5. Ponowne zatrudnienie na tym samym stanowisku jest możliwe bez 
przeprowadzania konkursu. 

6. W uzasadnionych przypadkach Rektor może odstąpić od 
przeprowadzania konkursu, o którym mowa w ust. 3. 

7. Nawiązanie stosunku pracy z nauczycielem akademickim następuje po 
przeprowadzeniu konkursu także w przypadku, gdy był on uprzednio zatrudniony 
na Uniwersytecie jedynie na zasadach określonych w ust. 4 lub na stanowisku, do 
zatrudnienia na którym nie jest wymagane przeprowadzenie konkursu. 

8. Rektor może zdecydować o zorganizowaniu konkursu w innych 
przypadkach niż określone w ust. 2 i 3, z zastrzeżeniem ust. 4. 

9. Wewnętrzną procedurę awansową w celu zatrudnienia nauczyciela 
akademickiego na innym stanowisku wszczyna Rektor z własnej inicjatywy lub na 
wniosek kierownika jednostki organizacyjnej Uniwersytetu, w sytuacji gdy do 
zatrudnienia na nowym stanowisku nie jest wymagane przeprowadzenie konkursu. 

10. Postanowienie ust. 9 stosuje się odpowiednio do ponownego zatrudnienia 
na tym samym stanowisku oraz do przeniesienia na stanowisko w innej grupie 
pracowników Uniwersytetu, a także w przypadku wskazanym w ust. 6. 

11. Rektor, w drodze zarządzenia, określi zasady przeprowadzania 
wewnętrznej procedury awansowej, ponownego zatrudnienia na tym samym 
stanowisku oraz przeniesienia na stanowisko w innej grupie pracowników 
Uniwersytetu. 

§ 108 
Obsadzanie stanowisk w grupie pracowników niebędących nauczycielami 
akademickimi 

Obsadzanie stanowisk w grupie pracowników niebędących nauczycielami 
akademickimi odbywa się w drodze przeniesienia lub awansu wewnętrznego spośród 
pracowników Uniwersytetu albo w trybie naboru zewnętrznego. 

§ 109 
Podstawy nawiązania stosunku pracy z nauczycielami akademickimi 

Nawiązanie stosunku pracy z nauczycielem akademickim następuje na 
podstawie umowy o pracę na czas określony albo na czas nieokreślony. 

§ 110 
Podstawy nawiązania stosunku pracy z pracownikami niebędącymi 
nauczycielami akademickimi 

Nawiązanie stosunku pracy z pracownikiem niebędącym nauczycielem 
akademickim następuje na podstawie umowy o pracę na okres próbny, na czas 
określony albo na czas nieokreślony. 

§ 111 
Ograniczenia czasowe w zatrudnieniu 

1. Na stanowisku profesora wizytującego, badacza wizytującego 
i wykładowcy wizytującego oraz na stanowisku asystenta w grupie pracowników 
badawczo-dydaktycznych i badawczych zatrudnia się na podstawie umowy o pracę 
na czas określony. 

2. Łączny okres kształcenia w szkole doktorskiej oraz zatrudnienia na 
stanowisku asystenta w grupie pracowników badawczo-dydaktycznych nie może być 
dłuższy niż sześć lat. 

§ 112 
Zasady zatrudniania pracowników Uniwersytetu 

Rektor, w drodze zarządzenia, może określić zasady zatrudniania 
pracowników Uniwersytetu, w tym rodzaje i czas trwania umów o pracę na 
poszczególnych stanowiskach, mając na uwadze zapewnianie wysokiej jakości 
kształcenia i prowadzonych badań naukowych. 

§ 113 
Nawiązanie i rozwiązanie stosunku pracy 

Stosunek pracy z pracownikiem Uniwersytetu nawiązuje i rozwiązuje Rektor 
z własnej inicjatywy lub na wniosek kierownika jednostki organizacyjnej 
Uniwersytetu, w której pracownik Uniwersytetu ma wykonywać swoje obowiązki. 

§ 114 
Jednostka organizacyjna, w której pracownik wykonuje swoje obowiązki 

1. Pracownik zatrudniony na Uniwersytecie wykonuje swoje obowiązki 
w jednostce organizacyjnej Uniwersytetu wskazanej w umowie o pracę. 

2. Rektor może powierzyć pracownikowi wykonywanie zadań w innej 
jednostce organizacyjnej Uniwersytetu niż jednostka wskazana w umowie o pracę. 
Prowadzenia zajęć dydaktycznych organizowanych przez inną jednostkę 
organizującą kształcenie nie uważa się za wykonywanie zadań w innej jednostce 
organizacyjnej Uniwersytetu. 

3. Powierzenie wykonywania zadań, o których mowa w ust. 2, wymaga 
zgody pracownika, chyba że przepis ustawy stanowi inaczej. 

4. W uzasadnionych przypadkach można zrezygnować z określania 
jednostki organizacyjnej, o której mowa w ust. 1. 

5. Rektor może powierzyć nauczycielowi akademickiemu, za jego zgodą, 
wykonywanie zadań w innej uczelni lub instytucji, z którą Uniwersytet ma zawartą 
umowę. 

§ 115 
Warunki zatrudnienia na stanowisku profesora 

1. Na stanowisku profesora może być zatrudniona osoba, która ma tytuł 
profesora. 

2. Nauczyciela akademickiego zatrudnia się na stanowisku profesora od 
pierwszego dnia miesiąca następującego po miesiącu, w którym pracownik 
przedstawił dokumenty potwierdzające nadanie mu tytułu profesora. 

3. Zatrudnienie na stanowisku profesora osoby, która nie jest pracownikiem 
Uniwersytetu, wymaga uzyskania pozytywnej opinii Senatu. 

4. Dorobek, doświadczenie i osiągnięcia osoby, o której mowa w ust. 3, 
podlegają ocenie co najmniej dwóch recenzentów mających tytuł profesora, w tym co 
najmniej jednego spoza Uniwersytetu. Wymóg posiadania tytułu profesora nie 
dotyczy recenzentów mających wybitny dorobek naukowy i zatrudnionych 
w uczelniach lub instytucjach zagranicznych. 

5. Tryb powoływania recenzentów, o których mowa w ust. 4, określi Rektor. 

§ 116 
Status profesora zwyczajnego 

1. Status profesora zwyczajnego można przyznać pracownikowi, który: 
1) jest zatrudniony na Uniwersytecie na stanowisku profesora; 
2) ma wybitny dorobek naukowy, dydaktyczny i organizacyjny; 
3) uzyskał pozytywną opinię Senatu. 

2. Tryb przyznawania statusu profesora zwyczajnego określi Rektor 
w drodze zarządzenia. 

§ 117 
Warunki zatrudnienia na stanowisku profesora uczelni 

1. Na stanowisku profesora uczelni w grupie pracowników badawczo-
dydaktycznych lub badawczych może być zatrudniona osoba, która: 
1) ma co najmniej stopień doktora; 
2) ma znaczący dorobek w dyscyplinie naukowej, świadczący o samodzielności 
naukowej; 
3) ma doświadczenie międzynarodowe; 
4) ma doświadczenie w kierowaniu projektami badawczymi; 
5) ma znaczące osiągnięcia dydaktyczne, 
6) uczestniczyła w kształceniu kadry naukowej; 
7) ma znaczący dorobek organizacyjny; 
8) uzyskała pozytywną opinię Senatu. 

2. Wymagań, o których mowa w ust. 1 pkt 5 i 6, nie stosuje się wobec osób 
zatrudnianych na stanowisku profesora uczelni w grupie pracowników badawczych. 

3. Dorobek, doświadczenie i osiągnięcia, o których mowa w ust. 1 pkt 2-6, 
podlegają ocenie co najmniej dwóch recenzentów, w tym co najmniej jednego spoza 
Uniwersytetu. 

4. Tryb powoływania recenzentów, o których mowa w ust. 3, określi Rektor. 

5. Na stanowisku profesora uczelni w grupie pracowników dydaktycznych 
może być zatrudniona osoba, która: 
1) ma co najmniej stopień doktora; 
2) ma znaczący dorobek naukowy; 
3) ma wybitne osiągnięcia w pracy dydaktycznej, popularyzacji nauki oraz 
działalności organizacyjnej; 
4) ma osiągnięcia w zakresie inicjowania i kierowania przedsięwzięciami 
o charakterze dydaktycznym lub organizacyjnym; 
5) ma staż pracy na uczelni, polegający na wykonywaniu obowiązków 
dydaktycznych, nie krótszy niż piętnaście lat; 
6) uzyskała pozytywną opinię Senatu. 

