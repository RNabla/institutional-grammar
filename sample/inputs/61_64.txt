
§ 61 
Rada wydziału 

1. W skład rady wydziału wchodzą: 
1) dziekan jako przewodniczący z zastrzeżeniem ust. 7; 
2) prodziekan do spraw studenckich, jeżeli wydział organizuje i realizuje kształcenie 
na kierunku studiów, oraz pozostali prodziekani, jeżeli regulamin wydziału 
przewiduje ich powołanie; 
3) przedstawiciele: 
a) profesorów, profesorów uczelni oraz doktorów habilitowanych, stanowiący 
łącznie nie mniej niż 60% składu rady, 
b) pozostałych nauczycieli akademickich, stanowiący nie mniej niż 10% składu 
rady, 
c) pracowników niebędących nauczycielami akademickimi, stanowiący nie 
więcej niż 5% składu rady. 

2. Regulamin wydziału może przewidywać udział przedstawicieli studentów 
i doktorantów w radzie wydziału. 

3. W przypadku gdy doktoranci prowadzą badania naukowe na wydziale, 
udział przedstawicieli doktorantów jest obligatoryjny. 

4. W przypadku gdy wydział organizuje i realizuje kształcenie, udział 
przedstawicieli studentów wynosi co najmniej 10% składu rady wydziału. 

5. Tryb wyboru przedstawicieli, o których mowa w ust. 1 pkt 3, oraz ich liczbę 
określa regulamin wydziału. Do przedstawicieli, o których mowa w ust. 2, 
postanowienia § 42 stosują się odpowiednio. 

6. Regulamin wydziału może przewidywać, że w skład rady wydziału 
wchodzą wszyscy profesorowie, profesorowie uczelni i osoby mające stopień doktora 
habilitowanego, z zastrzeżeniem § 36 ust. 7. W takim przypadku liczbę 
przedstawicieli, o których mowa w ust. 1 pkt 3 lit. b i c oraz w ust. 2, określa na całą 
kadencję wydziałowa komisja wyborcza z zachowaniem proporcji określonych w ust. 
1 pkt 3 z zachowaniem postanowień ust. 3 i 4 oraz regulaminu wydziału. 

7. W sprawach, o których mowa w § 62 ust. 1 pkt 9 i 10, funkcję 
przewodniczącego rady wydziału sprawuje najstarszy wiekiem członek rady wydziału 
z grupy określonej w ust. 1 pkt 3 lit. a. 

8. W posiedzeniu rady wydziału biorą udział z głosem doradczym zatrudnieni 
na Uniwersytecie przedstawiciele wydziałowych struktur związków zawodowych oraz 
osoby zaproszone przez dziekana. 

§ 62 
Kompetencje rady wydziału 

1. Rada wydziału: 
1) przedstawia opinię w sprawie regulaminu wydziału i jego zmian; 
2) monitoruje działania w zakresie doskonalenia kadry badawczej i dydaktycznej; 
3) monitoruje organizację badań naukowych na wydziale; 
4) opiniuje plan rozwoju wydziału, o którym mowa w § 60 ust. 1 pkt 2; 
5) opiniuje sprawozdanie dziekana; 
6) opiniuje wnioski w sprawie zatrudnienia nauczyciela akademickiego; 
7) opiniuje wnioski w sprawie rozpisania konkursu; 
8) opiniuje kandydatury na stanowiska kierownicze na wydziale; 
9) ocenia co najmniej raz w roku wykonywanie przez dziekana jego obowiązków; 
10) może wystąpić do Rektora z wnioskiem o odwołanie dziekana; 
11) wykonuje inne czynności przewidziane w regulaminie wydziału i w innych 
przepisach obowiązujących na Uniwersytecie; 
12) wyraża stanowisko w sprawach przedłożonych przez Rektora, dziekana, 
kierowników lub rady naukowe jednostek wewnętrznych, komisje lub przez grupę 
co najmniej 1/5 ogólnej liczby członków rady, w szczególności w sprawach 
dotyczących kształcenia organizowanego i realizowanego na wydziale; 
13) występuje z inicjatywą tworzenia komórek lub struktur organizacyjnych, o których 
mowa w § 13 ust. 4. 

2. Wniosek o odwołanie dziekana nie może być głosowany na tym samym 
posiedzeniu rady, na którym go zgłoszono. 

3. Do trybu działania rady wydziału oraz sposobu podejmowania przez nią 
uchwał § 26 stosuje się odpowiednio. 

§ 63 
Rady jednostek wewnętrznych wydziału 

1. Regulamin wydziału może przewidywać istnienie rad jednostek 
wewnętrznych wydziału. W takim przypadku skład i zakres zadań takich rad określa 
regulamin wydziału. 

2. W przypadku jednostki organizacyjnej wydziału, w której obowiązki 
wykonuje łącznie w pełnym wymiarze czasu pracy co najmniej 30 profesorów, 
profesorów uczelni i nauczycieli akademickich mających stopień doktora 
habilitowanego, rada tej jednostki, jeżeli przewiduje to regulamin wydziału, wykonuje 
czynności wymienione w § 62 ust. 1 pkt 6 i 7, o ile opinie te dotyczą osób 
wykonujących obowiązki w tej jednostce. 

§ 64 
Prodziekan do spraw studenckich 

1. W przypadku, w którym wydział organizuje i realizuje kształcenie na 
kierunku lub kierunkach studiów, Rektor powołuje prodziekana ds. studenckich. 

2. Kandydata na prodziekana ds. studenckich przedstawia dziekan wydziału. 
Jeżeli Rektor nie zaakceptuje wskazanego kandydata, dziekan wskazuje kolejnego 
kandydata na prodziekana ds. studenckich. Rektor może powołać prodziekana ds. 
studenckich spośród dwóch kandydatów wskazanych przez dziekana. 

3. Do powołania prodziekana ds. studenckich wymagana jest zgoda 
właściwego samorządu studenckiego. 

4. Niezajęcie przez samorząd studencki stanowiska w terminie 14 dni od 
daty przedstawienia samorządowi kandydata uważa się za wyrażenie zgody. 

5. Prodziekanem ds. studenckich może być osoba, która oprócz spełnienia 
warunków, o których mowa w art. 32 ust. 2 Ustawy, ma co najmniej stopień doktora 
i jest zatrudniona na Uniwersytecie jako podstawowym miejscu pracy. 

6. Kadencja prodziekana ds. studenckich wynosi cztery lata i rozpoczyna się 
w dniu 1 października roku wyborów Rektora. 

7. Rektor może odwołać prodziekana ds. studenckich przed upływem 
kadencji, o której mowa w ust. 6, z własnej inicjatywy lub na wniosek dziekana, po 
zasięgnięciu opinii rad dydaktycznych działających na danym wydziale lub na 
wniosek rady dydaktycznej uchwalony większością 2/3 jej regulaminowego składu 
i zaopiniowany przez pozostałe rady dydaktyczne działające na danym wydziale. Do 
odwołania wymagana jest opinia właściwego samorządu studenckiego. Niezajęcie 
przez samorząd studencki stanowiska w terminie 14 dni od daty przedstawienia 
wniosku o odwołanie uważa się za wyrażenie opinii. 

8. Niewyrażenie opinii przez radę dydaktyczną w przedmiocie odwołania 
prodziekana ds. studenckich w terminie 60 dni od daty przedstawienia wniosku 
uważa się za spełnienie warunku, o którym mowa w ust. 7. 

9. W przypadku wygaśnięcia funkcji prodziekana ds. studenckich z powodu 
rezygnacji, odwołania, śmierci lub ustania zatrudnienia, Rektor powołuje nowego 
prodziekana ds. studenckich. Postanowienia ust. 2-5 stosuje się odpowiednio. 
